[
  {
    "titolo": "Aggiornamento orari",
    "data": "2025-12-26",
    "contenuto": Dal 9 giugno2024, le linee S203A e S203B sono state riorganizzate e unite nella nuova linea R-Link 203 (anche detta RL203). Questa integrazione mira a offrire un sistema di trasporto pubblico più efficiente e conveniente per i residenti della Bassa Bresciana sud-occidentale.

La RL203 opera con un nuovo orario, cadenzato simmetrico, senza riduzioni di frequenza dalle 5:30 alle 23:00. Sulla tratta tra Brescia e Maclodio, è disponibile un autobus ogni 30 minuti (20 minuti negli orari di punta, al mattino verso Brescia ed alla sera verso Maclodio), con coincidenze sistematiche ai treni Regio Express RE6 (Milano – Verona) e R4 (Milano Greco Pirelli – Brescia).

Da Maclodio, le corse proseguono ogni ora verso Orzinuovi e Soncino (al minuto 00:20) e verso Roccafranca e Rudiano (al minuto 00:50), offrendo un servizio più regolare e potenziato rispetto al passato.

Per gli spostamenti tra i comuni centrali delle due diramazioni (per esempio, da Pompiano a Trenzano e viceversa), l’interscambio a Maclodio non supera mai i 10 minuti di attesa. Ciò consente spostamenti più rapidi tra i due rami della linea, ottimizzando il tempo di viaggio complessivo. Durante i giorni festivi il servizio è stato potenziato con l’aggiunta di quattro nuove coppie di corse, garantendo una frequenza bi-oraria dalle ore 09:00 alle ore 19:00 sulla relazione Brescia-Soncino, oltre ad una coppia di corse tra Brescia e Rudiano. L’impegno dell’Agenzia TPL è di inserire ulteriori 2 coppie corse serali per completare l’offerta di servizio tipica delle R-Link.

Un’altra importante novità è il potenziamento della linea LS005, che collega Orzinuovi, Roccafranca, Rudiano e Chiari con Palazzolo sull’Oglio, transitando da Urago e Pontoglio. Questa relazione offre collegamenti ogni due ore dalle 06:30 alle 19:30, con un potenziamento ogni ora negli orari di punta del mattino e serali, passando per la stazione ferroviaria di Chiari al minuto 00:00, così da garantire coincidenze sistematiche con i treni RE6 Milano-Verona e R4 Milano Greco Pirelli-Brescia. Il tempo massimo di attesa tra bus e treno (e viceversa), in ambedue le direzioni, non supera mai i 15 minuti. Si può raggiungere Brescia da Roccafranca in meno di 50 minuti e da Rudiano in meno di 45.

Nel tratto da Ludriano di Roccafranca a Rudiano e viceversa sono disponibili due collegamenti all’ora per direzione, dettati dalla somma dei servizi della RL203 e della LS005. Infine, per gli spostamenti da Trenzano, Cossirano e Comezzano-Cizzago verso Orzinuovi e ritorno, è possibile interscambiare a Ludriano in via Fornace Nuova tra la RL203 e la LS005 con una coincidenza di 5 minuti, riducendo il tempo di viaggio complessivo a meno di 35 minuti sull’intera relazione.

Questo modello innovativo di pianificazione rigida, mnemonica e di facile apprensione segnala un nuovo inizio per il trasporto locale della provincia, verso un reale sistema della mobilità pubblica sempre più efficace, efficiente ed aperto a tutti i suoi potenziali usufruitori. Un sistema in grado di guardare oltre la sola necessità, pur ancora maggioritaria, degli spostamenti casa-scuola; sempre meno impattante in termini di numero dei trasportati e di difficile pianificazione per la ormai cronica carenza degli autisti.
  },
  {
    "titolo": "Manutenzione programmata",
    "data": "2025-12-30",
    "contenuto": "Il sito sarà offline dalle 02:00 alle 05:00."
  }
]
